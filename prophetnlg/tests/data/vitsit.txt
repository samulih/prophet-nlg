
   Kaksi nollaa vaelsi erämaassa ja näki kahdeksikon. Toinen sanoi:
   - Että noi jaksaa. Ja vielä tässä kuumuudessa.
     __________________________________________________________________

   - Kumma juttu, että sveitsinjuustossa on reikiä. Vanhat juustothan ne
   tuuletusta kaipaavat.
     __________________________________________________________________

   Kerrostalon seinällä oli ilmoitus:
   - Hissi epäkunnossa, käytä naapuritalon hissiä.
     __________________________________________________________________

   Hissin ovessa:
   - Epäkunnossa. Lähin hissi kadun toisella puolella olevassa
   rakennuksessa.
     __________________________________________________________________

   Kaksi miestä tapasi erämaassa. Molemmat olivat kuolemaisillaan janoon.
   Toinen kysyi:
   - Ei sinulla sattumalta ole yhtään vesirakkulaa?
     __________________________________________________________________

   - Tuletko uimaan?
   - Minulla on vatsa kipeänä.
   - Ui sitten selälläsi.
     __________________________________________________________________

   - Onko ihan totta, että olet ollut Suomen huipulla?
   - Tavallaan, kiipesin Halti-tunturille.
     __________________________________________________________________

   - Millä olet liikkeellä?
   - Lastenvaunuilla.
   - Pahus! Se voi olla hauskaa. Kuka ajaa?
     __________________________________________________________________

   Olipa kerran alivuokralainen, joka sanoi että kuuman veden sulkeminen
   vaikutti kuin kylmä suihku.
     __________________________________________________________________

   - Anteeksi, mikä olikaan nimenne?
   - Ljubidonowetsky.
   - Miten se kirjoitetaan?
   - Y tulee loppuun.
     __________________________________________________________________

   - Jos koskette minuun sormellannekaan, huudan miestäni!
   - Missä hän on?
   - Englannissa liikematkalla.
     __________________________________________________________________

   - Mitäs sinulle on sattunut, kun sinulla on pää paketissa?
   - Hyttynen pisti.
   - Ei kai sen takia nyt tuollaisia siteitä tarvitse?
   - Kylläpäs, kun veljeni löi itikan kuoliaaksi vasaralla.
     __________________________________________________________________

   - Missä olet syntynyt?
   - Sairaalassa.
   - Vai niin. Mikä sinä päivänä meni vikaan?
     __________________________________________________________________

   - Moi Ville! Näin sinun sisaresi eilen, mutta hän ei huomannut minua.
   - Joo, hän kertoi.
     __________________________________________________________________

   Jussi oli hyvin kohtelias shakinpelaaja. Siirtäessään kuningasta, hän
   aina sanoi:
   - Sallittehan, Teidän Majesteettinne.
     __________________________________________________________________

   Tulokkaalta kyseltiin harrastuksia:
   - Niin, hän sanoi. Poliisi on aina pidättänyt minut, kun olen
   harrastanut...
     __________________________________________________________________

   - Tervetuloa vihreyteen, sanoi tyttö ja söi lisää persiljaa.
     __________________________________________________________________

   - Onko totta, että naiset elävät kauemmin kuin miehet?
   - Juu, lesket ainakin.
     __________________________________________________________________

   Mies kysyi poliisilta, miten pääsisi kaupunkiin.
   - Käyttäkää bussia 52.
   Tunteja myöhemmin poliisi kulkee saman paikan ohi ja huomaa miehen
   olevan vielä pysäkillä.
   - Eikö se 52 ole vielä tullut? poliisi kysyy hämmästyneenä.
   - Tulee ihan pian, vastaa mies. Tästä on jo mennyt ohi viisikymmentä
   bussia.
     __________________________________________________________________

   Mies oli muuttanut ja neuvoi, kuinka hänen kaverinsa löytäisi tien
   perille tupaantulijaisiin.
   - Menet bussiin numero 21 ja ajat Puistokadulle, sitten painat
   kyynärpäälläsi seis-nappia. Poistut ja kävelet oikealle, avaat portin
   kyynärpäälläsi, kävelet ylös portaita ja soitat ovikelloa
   kyynärpäälläsi ja sitten minä tulen avaamaan.
   - Miksi kaikki täytyy tehdä kyynärpäällä?
   - Et kai sinä nyt tyhjin käsin tule?
     __________________________________________________________________

   Mies kirjoittautui kaupungin asuntotoimistossa odotuslistalle ja
   tiedusteli kohteliaasti pöydän takana istuvalta virkailijalta:
   - Milloin voin palata asiaan?
   - Kolmen vuoden kuluttua, vastasi virkailija.
   - Ammulla vai iltäpäivällä?
     __________________________________________________________________

   Tyttö oli ensimmäistä kertaa ravintolassa.
   - Saanko tarjota teille savukkeen, kysyi mies.
   - Kyllä, kiitos.
   - Virginia?
   - Ei, tyttö punastui. Elviira.
     __________________________________________________________________

   Mies antaa henkilötietojaan virkailijalle:
   - Syntymäpaikka?
   - Pariisi.
   - Kansallisuus?
   - Suomi.
   - Mutta te olette syntynyt Ranskassa.
   - Pitää paikkansa. Ja minulla on koira, joka on saanut pentuja
   tallissa, mutta en minä niitä silti hevosiksi kutsu.
     __________________________________________________________________

   Mies vietiin pahoinpideltynä sairaalan ensiapuun. Hän vajosi istumaan
   ja poliisi kysyi häneltä:
   - Millainen mies teitä löi?
   - Sama mies, jota olin juuri kuristamassa.
     __________________________________________________________________

   Takavuosina sattui onnettomuus eräässä eteläsuomalaisessa panimossa.
   Huoltomies putosi olutsammioon. Hänen luultiin jo hukkuneen, mutta hän
   nousikin tovin kuluttua pintaan, kapusi sammion reunalle ja virtsata
   lorotti sammioon. Sitten hän kaatui sinne uudestaan, oli aikansa pinnan
   alla ja kapusi taas ylös virtsalle. Näin hän teki yhteensä neljä
   kertaa, ja oluen nimeksi annettiin Koff IV A.
     __________________________________________________________________

   Kaksi ukkomiestä istui kesällä 1999 terassilla ja katselivat
   Esplanadilla käveleviä tyttöjä. Toinen totesi:
   - Nyt on niin kuuma kesä, että olisi varmasti viisainta ottaa sormukset
   pois.
     __________________________________________________________________

   Maailma jakautuu kahdenlaisiin ihmisiin. Niihin jotka tekevät työt ja
   niihin jotka saavat kiitokset. Saman asian voi sanoa toisinkin. On
   niitä jotka ansaitsevat kiitokset ja niitä jotka saavat ne.
     __________________________________________________________________

   - Annan pääni pantiksi siitä, että olen oikeassa!
   - Ja minä lompakkoni!
   - Mutta sehän on tyhjä.
   - Sittenpähän pantit ovat samanarvoisia.
     __________________________________________________________________

   Jos raha voisi puhua, se sanoisi hyvästit.
     __________________________________________________________________

   - Minä ostan oluen. Minä tyhjennän tölkin. Minä vien tölkin keittiöön
   ja laitan pussiin. Vaimoni vie ne kauppaan kierrätettäväksi ja pitää
   rahat itsellään. Onko se reilua?
     __________________________________________________________________

   - Eero, sulje ikkuna. Ulkona on kylmä.
   Eero sulkee vastahakoisesti:
   - Luuletko, että ulkona on nyt lämpimämpi?
     __________________________________________________________________

   Osta halvalla, myy kalliilla, maksa myöhässä ja peri ajoissa.
     __________________________________________________________________

   - Luuletko todella, että jos musta kissa ylittää tien, niin se
   tarkoittaa huonoa onnea?
   - Se riippuu siitä, oletko hiiri vai mies.
     __________________________________________________________________

   Tutkimusten mukaan joka neljäs suomalainen kärsii
   mielenterveysongelmista. Ajattele kolmea ystävääsi. Jos he kaikki
   vaikuttavat täysipäisiltä, niin sinun on syytä olla huolissasi.
     __________________________________________________________________

   Kansanterveystyö on edistynyt. Kaikkea sitä, mitä aikaisemmin
   kutsuttiin synniksi, kutsutaan nykyään psyykkisiksi sairauksiksi.
     __________________________________________________________________

   Maija oli vahingossa tipauttanut tärkeän kirjeen roskapussiin, jonka
   oli vienyt illalla ulos jätesäiliöön. Aamulla papiljotteja kääriessään
   hän muistaa asian kun kuulee roska-auton tulevan pihalle. Hän ryntää
   ulos vanhassa aamutakissaan juuri kun roska-auto pysähtyy jätekatoksen
   eteen.
   - Luojan kiitos, ehdinkös vielä? hän huokaisee.
   Roska-auton kuljettaja mittaa Maijaa päästä varpaisiin ja toteaa:
   - Tottakai, hypätkää vaan sekaan.
     __________________________________________________________________

   - Enoni muutti meille asumaan.
   - Kuinka kauan hän asuu teillä?
   - Kunnes saa töitä.
   - Mikä hänen ammattinsa on?
   - Hän myy käytettyjä raitiovaunuja.
     __________________________________________________________________

   Pariskunta meni lomallaan kalastuspaikkaan pohjoisessa. Aviomies halusi
   kalastaa päivän valjetessa ja vaimo suosi lukemista. Eräänä aamuna
   aviomies palasi muutamaa tuntia myöhemmin kalastamasta ja päätti ottaa
   lyhyet torkut. Vaimo päätti ottaa veneen. Hän souti jonkin matkaa,
   ankkuroi veneen ja ryhtyi lukemaan kirjaansa. Kalastuksen valvoja
   saapui veneen luokse.
   - Hyvää huomenta, rouva. Mitä te teette?
   - Luen kirjaani, hän vastasi ajatellen itsekseen, "Onko tämä kaveri
   sokea, vai mitä?"
   - Onko teillä kalastuslupa?
   - Mutta minä en kalasta. Ettekö te näe?
   - Mutta teillä on kaikki nämä välineet, rouva. Minun täytyy viedä
   teidät toimistoon ja kirjoittaa teille sakot.
   - Jos te teette sen, syytän teitä raiskauksesta, tiuskaisi raivostunut
   nainen.
   - Minä en ole edes koskenut teihin, mutisi valvoja.
   - Se on totta. Mutta teillä on kaikki välineet.
     __________________________________________________________________

   Liisa oli ylpeä siitä, että hänen isänsä oli varatuomari. Puhelimeen
   hän vastasi aina:
   - Varatuomari Lahtisen tytär puhelimessa.
   Hänen äitinsä kyllästyi tuohon ja kehotti tytärtään:
   - Tästä lähtien vastaat Liisa Lahtinen, eikä varatuomari Lahtisen
   tytär!
   Kerran kaupungilla tuli vastaan eräs vanhempi rouva, joka kysyi:
   - Eikös siinä olekin varatuomari Lahtisen tytär?
   - Niinhän minä luulin, kunnes äitini kielsi sen!
     __________________________________________________________________

   Kaksi kaverusta istuskeli oluella baaritiskin ääressä, kun toinen
   vilkaisi hätäisesti kelloaan:
   - Voi vietävä! Kyllä minun on nyt mentävä, sovin tapaavani tänään yhden
   kaverin, jolle olen velkaa.
   - Missä teidän piti tavata?
   - Täällä!
     __________________________________________________________________

   Hirven sisäpaistia ei saa pitää liian kauan uunissa. Se voi palaa
   poroksi.
     __________________________________________________________________

   - Puhuuko vaimosi unissaan?
   - Ei, se saakeli vain makaa ja hymyilee.
     __________________________________________________________________

   Kaverukset ovat vaeltelemassa korvessa. Äkkiä toinen miehistä pysähtyy,
   ottaa saappaat pois ja laittaa lenkkarit jalkaan. Kaveri ihmettelee,
   mistä moinen.
   - Olin kuulevinani karhun tuolla mäen takana.
   - Ihminen ei pysty juoksemaan karhua nopeammin, ei edes lenkkarit
   jalassa, huomauttaa toinen.
   - Ei minun tarvitsekaan olla karhua nopeampi. Riittää, kun olen sinua
   nopeampi!
     __________________________________________________________________

   - Haloo, vastaa kotiapulainen.
   - Vaimoni puhelimeen, äyskäisee kiireinen mafioso.
   - Hetki. Olen pahoillani, mutta hän on kylpyhuoneessa.
   - Minä sanoin, että vaimo puhelimeen. Heti!
   - Hä-hän ei voi tu-tulla puhelimeen juuri nyt!
   - Jos et järjestä sitä muijaa puhelimeen kahdessa sekunnissa, tulen
   sinne ja revin leukasi sijoiltaan!
   - Ei, ette ymmärrä! Hän on toisen miehen kanssa!
   - Mitä!?
   - Kyllä.
   - Mene ja ammu molemmat. Hävitä ase.
   - En voi tehdä sitä! En voi ampua ketään!
   - Kyllä voit ja teet sen. Heti!
   - E-en voi!
   - Jos et tee sitä, niin minä tapan koko perheesi ja viimeiseksi sinut.
   Mene tappamaan heidät! Ja tahdon kuulla ne laukaukset!
   - Selvä.
   PAM! PAM!
   - Mi-minä tein sen.
   - Hyvä. Mitä teit aseelle?
   - Heitin sen uima-altaaseen.
   - Uima-altaaseen? Mihin uima-altaaseen!? Ei meillä ei ole uima-allasta!
   Onko tämä 7859 3213?
     __________________________________________________________________

   Mies on lenkillä vuoristopolulla, kompastuu ja putoaa äkkijyrkkää
   seinämää alas. Lenkkeilijä onnistuu kuitenkin nappaamaan kiinni
   kallionkielekkeellä kasvavasta puusta. Mies tähyää ylös polulle ja
   huutaa:
   - Apua! Onko siellä ylhäällä ketään?
   Hänen huutonsa kuullaan. Kaikuva, bassontäyteinen ääni, joka voi olla
   vain itsensä Jumalan ääni, vastaa:
   - Irroita...
   Mies katsoo alaspäin. Sadan metrin pudotus. Sitten hän katsoo uudelleen
   ylös:
   - Onko siellä ylhäällä ketään muuta?
     __________________________________________________________________

   - No kyllä sitä kerman ja sokerin kanssa syö vaikka hevosenpaskaa,
   sanoi Näsin Kustaa, kun tytär mämmiä pöytään toi.
     __________________________________________________________________

   - Mitä eroa on vaatekaapilla ja WC:llä?
   - En minä tiedä.
   - Sitten et saa tulla meille kylään.
     __________________________________________________________________

   Emäntä päivitteli vieraalleen:
   - Kylläpä nyt sataa kamalasti! Ettehän te voi mennä kotiinne,
   kastuisitte perusteellisesti. Jääkää vielä hetkiseksi ja syökää meillä
   päivällinen!
   - Kiitoksia vain, mutta eihän siellä nyt sentään niin mahdoton ilma
   ole...
     __________________________________________________________________

   Ilmoitus lehdessä:
   - Luonnonlain puolueen eduskuntavaalikampanjaan kuuluva
   joogalentonäytös on jouduttu perumaan lennonjohtajien lakon takia.
     __________________________________________________________________

   Anagrammeja sanoista "suomen parhaat vitsit":
   1. Piharemontti tuvassa.
   2. Impotenssi uhrattava.
   3. Itsemurhan poistavat.
   4. Hermostunut painista.
   5. Supistettava harmoni.
   6. Harmittavien opastus.
   7. Panevat humoristista.
     __________________________________________________________________

   - En ole täydellinen idiootti, jotain osia puuttuu.
     __________________________________________________________________

   AGGRESSIIVI
   Suomen kielen vanhojen modusten rinnalle on puhekielessä vakiintunut
   aggressiivi. Se taipuu persoonissa ja luvuissa ja kaikissa tempuksissa.
   Aggressiivin tunnus on toistaiseksi hyvin vaikeasti mihinkään
   sanaluokkaan määriteltävissä oleva Vittu. Vittu ei koskaan esiinny
   yksin, se edustaa siis eräänlaista pohjarakennetta tai osamorfeemia.
   Vittuun agglutinoidaan aina jokin persoona- tai relatiivipronomini.
   Jälkimmäiset esiintyvät poikkeuksetta paikallissijoissa. Vittu +
   pronomini -kombinaatio muodostaa siis aggressiiville tunnusomaisen
   modusrakenteen. Aggressiivirakenteen rektio on sellainen, että se
   vaatii peräänsä joko kieltomuodon pääverbin tai vaihtoehtoisesti
   paikallissijamuodon toisen (harvemmin partitiivimuotoisen) kielteisen
   liitepartikkelin sisältävän pronominirakenteen. Funktioltaan
   aggressiivirakenne on siis kieltoapuverbiä (en, et, ei) vastaava.
   PREESENSTAIVUTUS
   1.sg vittumä jaksa mihinkään venäjän tenttiin lukea.
   2.sg vittusä rupee mulle iniseen.
   3.sg vittuse tullu ees paikalle, turhaan venasin.
   1.pl vittume mitään pikkulapsia syödä, paskapuhetta.
   2.pl vittute mihinkään raflaan tule, kunhan jauhatte.
   3.pl vittune mistään mitään tiedä.
   Persoonattomia:
   Vittusiellä mitään ilmaista viinaa ollu.
   Vittutäällä mikään kesä ole.
   Vittutäällä jaksa pitempään notkua.
   Muissa tempuksissa aggressiivi taipuu saman kaavan mukaan.
   Imperfekti: Vittumä jaksanu sitä kissaa pelastaa.
   Perfekti: Vittumä oo jaksanu kahteen viikkoon tiskata.
   Pluskvamperfekti: Vittumä ollu jaksanu ees syödä päiväkausiin ennenku
   jouduin tiputukseen.
   HUOM!
   Lause "Vittuse tippu tohon avantoon" ei ole aggressiivi, koska lauseen
   imperfektimuotoinen predikaatti on indikatiivissa! Kyseessä on siis
   tavallinen kirosanalla höystetty indikatiivilause, jonka nimeäminen
   aggressiiviksi osoittaa sangen pitkälle kehittynyttä lingvistisen
   silmän verkkokalvon rappeumaa.
   AGGRESSIIVI MODUKSENA
   Koska aggressiivi on modus, se ei voi esiintyä samassa lauseessa eri
   modukseksi laskettavan predikaattimuodon kanssa.
   Aggressiivi, vanhan kansan suussa ponsitapa, ilmaisee aktiivista
   närkästystä, kyllästymistä, turhautumista, hermostumista ja suoranaista
   suuttumusta. Tarkemman taustatunteen voi vastaanottaja päätellä
   kontekstista. Aggressiivin yhteydessä käytetään eräissä piireissä
   tehokeinona elekieltä, jonka luonne voi vaihdella sormimerkeistä aina
   täyskontaktimanööveriin. Tämänhetkisen tietämyksen mukaan aggressiivia
   ilmaistaan samalla tavalla suurimmassa osassa maailman viittomakieliä.
     __________________________________________________________________

   Eettisiä kysymyksiä
   1) Jos tuntisit naisen, joka on raskaana ja jolla on jo 8 lasta, joista
   3 kuuroja, 2 sokeaa, ja yksi jälkeenjäänyt, ja sen lisäksi naisella on
   kuppa, suosittelisitko hänelle aborttia?
   2) On aika valita maailman johtaja, ja sinun äänesi ratkaisee. Tässä
   faktaa kolmesta pääehdokkaasta:
   A) Veljeilee kierojen poliitikkojen ja hännystelijöiden kanssa, käy
   ennustajalla. Hänellä on ollut kaksi rakastajatarta. Hän on
   ketjupolttaja ja nauttii 8-10 Martinia päivässä.
   B) On potkittu virastaan jo kahdesti. Hän nukkuu puoleen päivään,
   käytti oopiumia opiskeluaikanaan, hän polttaa ja juo yli litran viskiä
   joka päivä.
   C) Hän on palkittu sotasankari. Hän on kasvissyöjä, ei polta, ei juo,
   eikä ole pettänyt vaimoaan kertaakaan.
   Kuka heistä on valintasi?
   Eettisten kysymysten vastaukset:
   Ehdokas A on Franklin D. Roosevelt
   Ehdokas B on Winston Churchill
   Ehdokas C on Adolf Hitler
   Jos vastasit myöntävästi aborttikysymykseen, tapoit juuri Beethovenin.
     __________________________________________________________________

   - Tuota Makkosta en kyllä enää ikinä kutsu päivälliselle! Hän ottaa
   kaiken niin kirjaimellisesti.
   - Miten niin?
   - Hän oli eilen meillä päivällisellä, ja kehotin häntä olemaan kuin
   kotonaan. Ei ehtinyt kulua edes viittä minuuttia, kun hän oli ehtinyt
   komennella vaimoani sinne tänne, haukkua poikani pahanpäiväisesti,
   pieksää koirani ja nimittää minua sietämättömäksi tylsimykseksi!
     __________________________________________________________________

   - Voi kun mulla olisi tonni velkaa.
   - Onpa sulla omituiset toiveet.
   - Eikä ole. Nyt mulla on sata tonnia velkaa.
     __________________________________________________________________

   Havaintojen mukaan Aleksis Kiven katu on Suomen monimutkaisin katu. 28%
   siellä liikkuvista miehistä joutuu pysähtelemään jatkuvasti kysyäkseen
   neuvoja paikallisilta kotirouvilta.
     __________________________________________________________________

   70% löytötavaratoimistoon tuoduista lompakoista ei sisältänyt
   penniäkään rahaa.
     __________________________________________________________________

   Oluttehtailijan nöyryytys:
   - Lähetettiin maitojunalla kotiin.
     __________________________________________________________________

   Virhe pilasi kahvin:
   - Mokasta ei nauttinut kukaan!
     __________________________________________________________________

   - Kuulin, että teillä oli eilen sukukokous. Mitenkäs se sujui?
   - Ihan hyvin. Osa lähti junalla ja osa poliisiautolla.
     __________________________________________________________________

   Vanha nainen ja hänen tyttärentyttärensä asuivat eräässä Helsingin
   lähiössä. Kerran sitten tuli ambulanssi pillit ulvoen heidän
   kortteliinsa ja valkotakkiset menivät heidän asuntoonsa. Uteliaita
   naapureita tuli kyselemään:
   - Oliks se vanha?
   - Ei, se oli umpisuoli.
     __________________________________________________________________

   - Päivää, ostaisin miehelleni syntymäpäiväksi autoilijan käsineet.
   - Ja mikä numero?
   - BEN-805.
     __________________________________________________________________

   Vaimo oli matkoilla ja soitti miehelle kotiin kissan voinnista.
   - Se on kuollut, vastasi mies.
   - Mikä shokki! Olisit voinut sanoa sen vähän armeliaammin.
   - Miten sitten?
   - Olisit voinut vaikka sanoa, että se on katolla. Seuraavalla kerralla
   kun soittaisin, sanoisit, että se on loukannut itsensä pudotessaan jne.
   Tipoittain vaan. Ei mitään järkytyksiä.
   - Jassoo.
   - Ja miten äiti voi?
   - Istuu katolla.
     __________________________________________________________________

   Työnvälityksessä:
   - Ammatti ja osoite?
   - Leijonankesyttäjä, Pori.
   - Ei kai nyt Porissa leijonia ole?
   - Ei, siksi minä asunkin siellä.
     __________________________________________________________________

   Kaksi koulukaverusta tapasi pitkän ajan jälkeen. Toinen oli tehnyt
   suuren omaisuuden hanhenmaksapasteijalla.
   - Tuota, onko nyt varmaa että pasteijasi sisältää vain hanhenmaksaa?
   - Minun täytyy tunnustaa, että kyllä siinä vähän hevostakin on.
   - Paljonko?
   - Fifty-fifty. Yksi hevonen ja yksi hanhenmaksa.
     __________________________________________________________________

   - Olit kai aika väsynyt, kun heitit kissan pihalle viime yönä?
   - Miksi niin?
   - Kun kissa oli koko yön sisällä, mutta karvalakkisi on portailla.
     __________________________________________________________________

   Tämä tapahtui jollakin rautatieasemalla Pohjois-Suomessa.
   Odotushuoneessa istui mies, joka napsutteli sormiaan ja tömisteli
   molemmilla jaloilla lattiaa.
   - Miksi te noin teette? kysyi lipunmyyjä.
   - Ajan pois elefantteja.
   - Mutta eihän täällä ole semmoisia...
   - Siinä näette, miten tehokas keino tämä on.
     __________________________________________________________________

   Ruoppausfirma oli hommissa satamassa. Mies kysyi työnjohtajalta:
   - Mitä te teette?
   - Merta syvemmäksi.
   - Eikö olisi helpompaa kaataa sinne vähän lisää vettä?
     __________________________________________________________________

   - Miksi kaikille ei tule krapulaa?
   - Miksi viikonloppu ei kestä ikuisesti?
   - Miksi on mentävä aamulla töihin?
   - Miksi toisilla menee aina paremmin?
   - Miksi vastaantulevat naiset ovat kauniimpia?
   - Miksi nenässä kasvaa karvoja?
   - Miksi ei saa kaivaa nenää?
   - Miksi ei saa käydä vieraissa?
   - Miksi täytyy käyttää kumia vieraissa?
   - Miksi ruoho on vihreämpää aidan toisella puolella?
   - Miksi rahat ei riitä tilipäivään?
   - Miksi paha saa aina palkkansa?
   - Miksi turkkilaisten pizzat ovat halvempia?
   - Miksi isi juo ja perhe ulkoilee?
   - Miksi joka asiasta pitää aina valittaa?
   - Miksi ollaan mykkäkoulua?
   - Miksi hiihtolomalla ei hiihdetä?
   - Miksi idiootit ovat niin älykkäitä?
   - Miksi pelimiehellä käy aina tuuri?
   - Miksi Windows ei ole Doors?
   - Miksi kuu ei olekaan juustoa?
   - Miksi Kennedy murhattiin?
   - Miksi joku voittaa aina lotosta?
   - Miksi toinen jono vetää paremmin?
   - Miksi aamuväsymys kestää iltaan?
   - Miksi uutistista ei tule hyviä uutisia?
   - Miksi kustaan silmään?
   - Miksi vierasta sikaa pannaan?
   - Miksi kemiläisen nälkä kiihtyy?
   - Miksi kauniit on rohkeita?
   - Miksi kesällä sataa?
   - Miksi ei ole aina kesä?
   - Miksi sormusta ei pidetä ravintolassa?
   - Miksi firman pikkujoulujen jälkeen on huulipunaa paidassa?
   - Miksi katsotaan isoja tissejä?
   - Miksi aina ohitetaan liikenteessä?
   - Miksi ei tule uni?
   - Miksi mustalaiset ei maksa veroja?
   - Miksi kymmenen uutiset tulevat yhdeksältä?
   - Miksi Monica imi Billin pippeliä?
   - Miksi Hillary nukkuu eri huoneessa?
     __________________________________________________________________

   - Mikä on Suomen toiseksi yleisin kotieläin?
   - Olisiko koira?
   - Ei ole. Se on nestehukka.
     __________________________________________________________________

   Kuuluisia viimeisiä sanoja:
   - Ai kuinka suloinen kissimir...
   - Ai tästä vai?
   - Aina noissa mittareissa on vähän heittoa...
   - Aina se jää vähän rutisee...
   - Ainoastaan sisäkäyttöön? Mutta eihän nyt sada.
   - Anna mä nyt vähän maistan...
   - Annas kun isäs näyttää, kuinka laiturilta hypätään...
   - Annas kun pappa näyttää, miten mopolla ajetaan...
   - Antakaapas se tänne... (vääpeli jumittuneesta rynkystä)
   - Ei hätää, tämä on maadoitettu...
   - Ei kai tuo ole ulosottomies?
   - Ei minullakaan nyt NIIN huono tuuri voi olla...
   - Ei mitään kiirettä. Siinä on hidas sytytyslanka...
   - Ei ne pure jos sä et pelkää niitä.
   - Ei pykimät eristeissä mitään haittaa.
   - Ei se mikään kyy ole, katsos kun otan sen kiinni...
   - Ei se nyt niin kovin vahvalta näytä. Turpiin vaan...
   - Ei se näytä vihaiselta.
   - Ei se ole vaarallista, tule nyt vaan mukaan.
   - Ei se pure...
   - Ei se reaktori ole ennenkään sulanut, lisää tehoja vaan...
   - Ei se siitä vielä lähde, kato vaikka...
   - Ei sieltä oikeelta ketään koskaan tuu...
   - Ei sitä käsijarrua tarvii vetää kiinni kun mulla on vaihde päällä ja
   mä vaan vaihdan vaan tän toisen takapyörän...
   - Ei sitä tältä korkeudelta/nopeudelta mitään käy...
   - Ei tuon olisi vielä pitänyt vaikuttaa...
   - Ei tämä ainakaan maistu kovin pahalta...
   - Ei tämä kaapeli ole ollut käytössä enää vuosiin...
   - Ei tämä piiri ole jännitteinen...
   - Ei tässä ole ollut virtaa pitkään aikaan...
   - Eihän se sahata uskalla, kun mä olen kettingeillä sen moottorisahassa
   kiinni, sanoi ekoterroristi, kun yritti 'ties kenen metsää' suojella.
   - Eiks oo aika staili eväsreppu? Nayttää tasan samannäköiseltä kuin sun
   laskuvarjo! (laskuvarjokerholla)
   - Eiks täällä ajetakaan oikealla puolella...
   - Eiku...
   - Eiköhän se ole jo tyhjä... (polttoaineastiat ja hitsauslaitteet)
   - Eipä enää sulake pala, kun laitoin rautanaulan.
   - Emmä sitä oo ennenkään maadottanu.
   - Ethän sinä silmälasipäistä lyö, ethän?
   - Haukkuva koira ei pure.
   - Hei faija! Sori vaan, mut mä reputin YO-kokeissa.
   - Isä, mikä on kannibaa...
   - Ja mitäs sä nyt siinä oikein haukot, että "varo mo..."
   (moukarikilpailun katsomossa)
   - Ja perkele täällä kunnioitetaan suomalaista...
   - Kartanlukija: Tiukka vasen, eiku...
   - Koita ensin vaikka tota punasta.
   - Kuka teistä liimatukista omistaa tuon pihalla olevan moottoripyörän,
   jonka yli juuri peruutin...
   - Kyllä minä eläimet tunnen.
   - Kyllä minä nyt miinat tunnen, tuo on ainakin potkupallo.
   - Kyllä minä sienet tunnen.
   - Kyllä minä tavallisen käärmeen myrkyllisestä erotan...
   - Kyllä mä nyt tohon väliin ehdin kiihdyttää...
   - Kyllä mä ruuvasin sen sulakkeen irti...
   - Kyllä mä sen virran katkaisin, anna vaan se ruuvari niin mä näytän...
   - Kyllä niillä kai siella kolmio on... (autoa ajaessa)
   - Kyllä se sillä yhdelläkin pultilla pysyy kiinni...
   - Kyllä tämä Windows kohta latautuu...
   - Kyllä tämän ruohonleikkurin saa korjattua, vaikka ei tulppaa pois
   otakaan.
   - Kyllä tää pimee pullo ihan kossulta maistuu...
   - Kyllähän minä yhden television osaan korj...
   - Kyllähän tämä kaksi kestää.
   - Mahtaako tässä olla virtaa?
   - Minä olen tehnyt tämän vaikka kuinka monta kertaa aikaisemminkin.
   - Mitähän nuo mahtavat syöd...
   - Mitähän tuosta tapahtuu?
   - Mitäs tämä vihreä hohtava aine on?
   - No ei sieltä mitään autoja tule...
   - No en kai minä nyt ladatulla aseella leikkisi?
   - No kokeillaan nyt, ei se siitä läpi tule.
   - No niin, nyt voit laittaa sen päälle...
   - No niin. Koitetaanpas miten se nyt toimii...
   - No tää reimari on AINA kierretty tältä puolelta!
   - Näillä autopukeilla on elinikäinen takuu!"(Jää epäselväksi oliko
   kyseessä auton, pukkien vai asentajan elinikä, joka saattaa päättyä
   pukkien pettäessä)
   - Näin pienen homman takia en kyllä rupee turvavaljaita kiinnitteleen.
   - Nää mummun karkit on aika jännän makuisia...
   - Odota, mä haen moottorisahan...
   - Olen minä ennenkin purkanut tämän tyyppisiä pommeja!
   - Olen minä ennenkin saanut nämä bensalla syttymään...
   - On tämä ihan riittävä turvaväli.
   - Onneksi mulla on se raha lompakossa, ellei sitten vaimo ole siellä
   taas vieraillut...
   - Onneksi mulla on varmuuskopiot...
   - Onneksi tässä on näin pitkä tulilanka...
   - Onpas täällä kätevät ryhmäsuihkut. (mitäs tuo kaasu on?)
   - Onpas vekkulin näköinen tarhakäärme...
   - Onpä teillä vekkuli dobermanni...
   - Pötyä, minä tunnen sienet kuin omat taskuni!
   - Se bluffaa vaan...
   - Se nyt pirisee vähän väliä... (kaasuilmaisimet)
   - Se on vaarallinen vaan jos koskee näihin kahteen yhtä aikaa...
   - Senkun laitat virrat päälle vaan...
   - Tarkistin tämän laskuvarjon juuri eilen itse.
   - Toisen meistä on häivyttävä.
   - Tollaseen voodoohumpuukiin kannata uskoa...
   - Ton pitäs kestää...
   - Tuleeko sieltä oikealta ketään? - Ei näy...
   - Tuo silta näyttää ihan tukevalta.
   - Tuo tulee vasemmalta, sen pitää väistää...
   - Turha siihen on pölkkyä laitaa alle...
   - Tuskin niissä konkissa enää virtaa on...
   - Tältä etäisyydeltä nuo eivät osuisi elef...
   - Tämä meisseli kestää vaikka 1000 volttia...
   - Tämähän on vain muovisirkkeli...
   - Tässä sienimunakkaassa on kummallinen sivumaku...
   - Tästä pudotuksesta selviää kuka tahansa!
   - Täällä Lapissa kaikki maisemat näyttää aika
   samanlaisilta...(ilmansuunnat)
   - Täältä alhaalta näen aika hyvin, mikä sitä terää
   jumittaa...(giljotiinit)
   - Vai vielä teille nahkapäille pitäis tupakkaa tarj...
   - Vittu te helvetin enkelit mitään kovii oo...
   - Voit laittaa sen päälle kunhan olen... (suurikokoisten
   mikroaaltouunien puhdistus sisäpuolelta)
   - Äh. Tämänhän nyt osaa lapsikin...
   - Älä höpötä, kyllä mä sentään tarhakäärmeen tunn...
   - Älä koske siihen tunkkiin!
   - Äläs ny viitti vinoilla, kuules, mun faijan rotsi on stadis duunis...
     __________________________________________________________________

   - Mikä on sinun nimesi, pikku mies?
   - Juho-Pekka Jukkala-Penis.
   - Ja miksi sinua sanotaan?
   - Pojuksi.
     __________________________________________________________________

   - Mistä ystäväsi on kotoisin?
   - Valloista.
   - Jaa, että oikein Harjavalloista?
     __________________________________________________________________

   Moilanen tapasi vanhan ystävänsä, joka oli vastikään tullut Amerikasta.
   Puhe meni lääkäreihin ja kirurgeihin. Amerikansuomalainen kertoi
   silmälääkäristä, joka oli istuttanut semmoisen lasisilmän, että sillä
   näki kuin omalla.
   - Niin, sanoi suomalainen, olihan tuo aika teko. Mutta eräältä
   kaverilta katkesi sirkkelissä sormet ja lääkäri neuloi lehmän utareita
   tilalle. Samana päivänä miehestä lypsettiin kaksikymmentä litraa
   maitoa.
   - Ei voi olla totta!
   - Totta on, sanoi suomalainen. Se lasisilmäinen mies näki.
